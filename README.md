# modulepatternframework
Sukurtas modulinės struktūros JavaScript karkasas yra naudingas, ne tik programuotojų komandoms, kurios dirba prie didelių projektų ir modulinę struktūrą plečia iki didelio masto sistemų, bet ir kuriant mažesnes aplikacijas, kurių funkcionalumas gali neišsiplėsti iki kelių šimtų modulių. Šis JavaScript karkasas yra setas komponentų, kuris leidžia iškart kurti norimą aplikaciją ir koncentruotis į konkrečios aplikacijos kodo rašymą.
Sukurtas JavaScript karkasas yra prieinamas GitHub platformoje, kurioje patogu versijuoti kuriama programinę įrangą, sekti jos kūrimą. Ši platforma pritaikyta ir verslui, ir atviro kodo talpinimui ir dalinimuisi. Prieš klonuojat GitHub repositorijos kodą, naudotojas savo kompiuteryje turi įdiegti šiuos komponentus:
•	NodeJS, prieiga: https://nodejs.org/en/download/; 
•	Git, prieiga: https://git-scm.com/downloads; 
•	Bower, įdiegiamas per npm valdiklį.
NodeJS tai JavaScript variklis, kuris gali paleisti nekompiliuojama JavaScript programinį kodą, taip pat NodeJS savyje turi npm paketų valdiklį. Git tai programinės įrangos versijavimo komponentas, reikalingas prieigai prie GitHub repositorijos. Bower tai komponentų diegimui skirtas paketų valdiklis. NodeJS ir Git įdiegiami atsisiuntus montuotojus (angl. installers) iš nurodytos prieigos. Tuo tarp Bower įdiegiamas per Windows komandinę eilutę, rašant „npm install bower –g“.
 
Įdiegus minėtuosius komponentus klonuojamas GitHub repositorijos kodas. Kodą galima atsisiųsti archyve „zip“ formatu arba nuklonuoti naudojant komandinę eilutę, rašant „git clone“ komandą.
 
Nuklonuotame kode, per komandinę eilutę paleidžiama komanda „npm start“. Sukurtas JavaScript karkasas paleidžiamas, vyksta proceso eiga parodyta 11 pav.
 
Paleidus JavaScipt karkasą, aplikacija prieinama adresu http://localhost:8000. Sukurtame JavaScirpt karkase yra padaryta parodomoji demo aplikacija, kuri padeda suprasti modulių aprašymo specifika ir integracija.
 
Ši demo aplikacija, parodo paprasčiausia pavyzdį, kaip gali būti sukurta aplikacija JavaScript karkaso pagrindu. Konkretus aplikacijos kodas yra app aplanke. JavaScript karkaso naudotojas gali  plėtoti demo aplikacijos funkcionalumą ir pritaikyti demo aplikaciją pagal save, arba ištrinti app aplanką ir kurti aplikaciją pagal savo deklaruojamus modulius.
 
Be parodomosios demo aplikacijos JavaScript karkasą sudaro tam tikri failai ir aplankai. Node_modules aplanke yra komponentai, kurie nurodyti package.json faile, komponentai gali būti plečiami naudojant npm paketų valdiklį. Faile .bowerrc nurodomas bower_components aplanko kelias. Faile .gitignore surašomi failai, kurie nėra versijuojami ir nėra talpinami GitHub repositorijoje. Faile bower.json užregistruoti komponentai, kurie reikalingi aplikacijos veikimui, jų plėtimas taikomas per bower paketų valdiklį. Faile gulpfile.js pateikiamos automatizavimo užduotys, pavyzdžiui serverio paleidimas. Faile package.json nurodoma karkaso informacija ir užregistruojami komponentai, kurie įtraukti į JavaScript karkasą, šie komponentai skirti aplikacijos kūrimui, jų plėtimas vykdomas per npm paketų valdiklį. Faile required-modules.js surašyti aplikacijos modulių failų lokacija. O paskutiniame webpack.config.js faile surašyta konfigūracija, kuri skirta WebPack komponentui.

Demo aplikacija susidaro iš 5 modulių: home, first, second, third, login, menu. Pirmieji keturi moduliai turi savo prieiga konkrečiu adresu, todėl jų maršrutizavimas aprašytas app.js faile. Moduliai login ir menu yra direktyvos, kurios yra components aplanke, jos taikomos index.html faile, todėl jų maršrutizavimas nėra aprašomas. Visų modulių „js“ failai privalo būti įtraukti į required-modules.js failą, kaip parodomojoje aplikacijoje. Kiekvienas modulis susidaro iš dviejų failų, JavaScript faile aprašoma modulio specifikacija ir funkcionalumas, Html faile sudaromos modulio šablonas. Aplanke DB yra talpinami demo aplikacijai parengti paveikslėliai. Aplankas generated yra sukuriamas WebPack komponento, kuris modulius integruoja į vieną failą.Moduliai registruojami ir jų maršrutizavimas aprašomas app.js faile. Dizainas konfiguruojamas app.css faile. O visos aplikacijos šablonas komplektuojamas index.html faile.
